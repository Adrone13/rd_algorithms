### Завдання №2
Макс оцінка: 10 балів

Практично в будь-якому додатку є кеш,
і дуже часто це саме LRU (Least Recently Used) cache.

Базовий LRU cache створюється з фіксованим розміром і має два методи для роботи: get та put.

Вимоги:
* capacity може бути тільки >0, інакше кеш повинен створюватися з розміром у 4 елементи
* get(key): метод має повернути значення за ключом, якщо він є. Інакше повернути -1
* put(key, val): метод повинен додати нове значення за переданим ключем. Якщо ключ вже існує, потрібно замінити значення.
   Якщо кількість ключів перевищує capacity після додавання, потрібно видалити ключ який використовувався найвдавніше (get/put використовують ключ, тому після такої операції ключ з яким вони проводилися буде "найсвіжішим").
* get/put повинні працювати в середньому за O(1) часу
* старайтеся використовувати менше додаткової памʼяті (але конкретних значень для памʼяті немає)

Потрібно реалізувати структуру для LRU Cache. Шаблон у tasks/T02/Cache. Вказуйте складність для методів прямо в коді.

**Важливо!** Постарайтеся обійтися базовими структурами даних, які ви використовуєте для вирішення. 
НЕ використовуйте готові структури які дають "з коробки" все відразу (наприклад, і індекс і порядок вставки, як OrderedDict або звичайний dict() в Python 3.7+, саму структуру dict(), якщо потрібно використовувати ОК, але не покладайтеся на властивість з порядком вставки).

Також опишіть у парі слів вашу ідею, наприклад: "використовую структуру <$> для <$>, це дає швидкий доступ. Додатково зберігаю спеціальні прапори для того, щоб рахувати <$>"

Тести потрібні, але підготованих тестів у шаблоні нема. Вам потрібно самим написати їх і переконатися, що ви врахували всі варіанти.

Як написати тести – на ваш розсуд. Звичайні принти в консоль у вигляді "true" або "false", або assert, або, що вам подобається під кожен тест кейс теж підходять. 
Головне показати як ви тестуєте та які кейси продумуєте.

Обмеження:
* для простоти кеш буде працювати тільки з цілими числами
* 1 <= capacity <= 3000
* -10^4 <= key <= 10^4
* -10^9 <= value <= 10^9

Ви можете розраховувати, що кеш буде працювати в пам'яті програми, для нього буде достатньо фізичної пам'яті і distributed cache нам не потрібний.